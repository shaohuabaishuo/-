物朴乃存，器工招损。言拙意隐，辞尽锋出。

命由天作，福自己求。

学之为言效也。人性皆善，而觉有先后，后觉者必效先觉之所为，乃可以明善而复其初也

学在己，知不知在人，何愠之有

虽乐于及人，不见是而无闷，乃所谓君子。

处世只一“恕”字①，可谓以己及人，视人犹己矣。然有不足以尽者:天下之事，有己所不欲而人欲者，有己所欲而人不欲者，这里还须理会，有无限妙处。

乐由说而后得，非乐不足以语君子。

孝弟行于家，而后仁爱及于物，所谓亲亲而仁民也。故为仁以孝弟为本。论性，则以仁为孝弟之本

誓心不足自明，避嫌反成自诬者，相疑之故也。心一而迹万，故君子治心不修迹

殃咎之来,未有不始于快心者。故君子得意而忧,逢喜而惧

恶恶太严,终为君子之病

恶恶太严,便是一恶;乐善甚亟,便是一善

只有一毫粗疏处,便认理不真,所以说“惟精”①,不然众论淆之而必疑。只有一毫二三心,便守理不定,所以说“惟一”②,不然利害临之而必变

求则得之

种豆其苗必豆,种瓜其苗必瓜,未有所存如是而所发不如是者。心本人欲而事欲天理,心本邪曲而言欲正直,其将能乎?是以君子慎其所存,所存是,种种皆是；所存非,种种皆非,未有分毫爽者

“暮夜无知”,此四字百恶之总根也。人之罪莫大于欺,欺者,利其无知也。大奸大盗,皆自无知之心充之天下。大恶只有二种:欺无知,不畏有知。欺无知,还是有所忌惮心,此是诚伪关；不畏有知,是个无所忌惮心,此是死生关。犹知有畏,良心尚未死也。

其言之不怍①，则为之也难
